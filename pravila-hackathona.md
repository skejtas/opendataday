#Pravila hackathona

Službena pravila hackathona CodeAcross & OpenDataDay koji se održava u Zagrebu, 5. i 6. ožujka 2016.

Naziv hackathona: **CodeAcross & OpenDataDay 2016**

Cilj hackathona: **napraviti aplikaciju koja će građanima riješiti neki od trenutno prisutnih problema (razina kvarta, grada, općine, županije ili države)**

Internetska stranica hackathona: http://codeacross.codeforcroatia.org

##1. Organizator i administrator
Organizator: HrOpen, ekspertna skupina Programiraj za Hrvatsku, Unska 3, Zagreb. Organizator je glavni kontakt ovog događaja.

Administrator: Ekspertna skupina Programiraj za Hrvatsku.

##2. Datumi, vremena i lokacija

Period hackathona: od 5. ožujka 10.00h do 6. ožujka 2016. 17.00h (31 sat)

Period za prezentacije/demonstracije: od 6. ožujka 2016. 17.00h do 6. ožujka 2016. 18.00h

Period za vjećanje sudaca: od 6. ožujka 2016. 18.00h do 6. ožujka 2016. 18.30h

Dodjela nagrada: od 6. ožujka 2016. 18.30h do 6. ožujka 2016. 19.00h

Lokacija hackathona: Fakultet elektrotehnike i računarstva (FER), Unska 3, Zagreb, Hrvatska

Organizator će biti zadužen za službeno mjerenje vremena i vremenski raspored.

##3. Kvalificiranost za sudjelovanje

A. Hackathon je otvoren za sljedeće grupe sudionika:

(1) Studente. Osobe koje imaju najmanje 18 godina starosti u vrijeme početka hacktahona.

(2) Fizičke osobe. Osobe koje ne predstavljaju niti jednu organizaciju, tvrtku ili grupu.

Ove dvije grupe zovu se sudionici.

Osoba može biti član samo jednog tima. Timovi, bilo da su sastavljeni od jedne osobe ili više osoba mogu imati 1 do 5 članova. Svi članovi tima moraju biti kvalificirani za sudjelovanje.

B. Nedozvoljene grupe sudionika na hackathonu:

(1) Organizacije. Organizacije (uključujući tvrtke, udruge, obrte, dionička društva, partnerstva ili druge pravne oblike) koje postoje i koje su organizirane u vrijeme početka hackathona ne mogu se prijaviti za sudjelovanje na hackathonu. 

(2) Organizatori. Sve osobe i partnerske organizacije ne mogu se natjecati za nagradu iako mogu dobrovoljno sudjelovati na hackathonu.

(3) Sponzori. Zaposlenici organizacija koji su sponzori događaja ne mogu se natjecati za nagradu, ali mogu dobrovoljno pristupiti i sudjelovati na hackathonu.

(4) Suci. Osobe koji su izabrani suci hackathona ne mogu sudjelovati kao sudionici hackathona.

(5) Sestrinske tvrtke. Bilo koje organizacije koje su sestrinske tvrtke gore navedenih grupa ne mogu sudjelovati na hackathonu.

(6) Bilo koja organizacija ili osoba čije sudjelovanje na hackathonu mogu kreirati prema mišljenju organizatora dovesti do sukoba interesa.

##4. Uvjeti prijave

Svojom prijavom sudionici se slažu sa sljedećim:

A. Sudionici se pridržavaju službenih pravila. Vaše sudjelovanje na hackathonu označava da se u potpunosti slažete s ovim pravilima i da su odluke organizatora i administratora zaključne i obavezujuće u svim stvarima vezanim uz hackathon, uključujući tumačenje ovih pravila i dodjeljivanje nagrade.

B. Prijavljuju se za sudjelovanje na hackathonu ispunjavanjem obrasca za registraciju na stranicama Eventbrite.

C. Registriraju se za korisnički račun na stranicama codeforcroatia.org ukoliko sudionik nema postojeći korisnički račun. Nema naplate za kreiranje korisničkog računa. Ovo će vam omogućiti da primate važne obavijesti o napretku događaja i budućih događaja i najava organizatora.

D. Tijekom hackathona kreiraju aplikaciju za vrijeme trajanja perioda hackathona. Koriste izvore podataka koje je dao organizator ili izvore po vlastitom nahođenju uz uvjet navođenja izvora podataka na opisu projekta ili repozitoriju projekta. Možete koristiti alate prema vlastitom nahođenju uz uvjet da je krajnji rezultat (projekt, izvorni kod, aplikacija) slobodan za korištenje svima. Moguće je i koristiti kod ili dio koda koji je nastao i prije hackathona o čemu je potrebno obavijestiti organizatora i pružiti link na repozitorij koda i njegovu licencu, te iste informacije navesti u opisu projekta, na stranici projekta ili repozitoriju koda projekta. Organizator ne plaća kompenzaciju za korištenje postojećih dijelova koda, kao niti naknadu za modifikaciju, objavu ili drugačiju vrstu uporabe bilo kojeg sadržaja koji sudionik podnese.

E. Završni radovi. Ispunjenje svih potrebnih polja i detaljno opisivanje projekta prema zadanom obrascu na codeforcroatia.org i podnošenje otvorenog koda aplikacije za finalnu ocjenu prije završetka hackathon perioda. Sudionici su obavezni dodati sve članove tima uz opisnu stranicu projekta na codeforcroatia.org. Svaki projekt imati će najmanje link na repozitorij koda, a dodatno može imati i link na demo aplikaciju ukoliko postoji. Opis projekta treba sadržavati i link na prezentaciju projekta ako ne postoji javna stranica s demonstracijom aplikacije.

F. Kreirati prezentaciju kojom će opisati značajke, funkcionalnosti i dobrobiti završnog rada, i prezentirati svoju aplikaciju pred sudionicima i sucima. 

Sudionici se trebaju pridržavati sljedećih smjernica:

a. Jezik

Svi materijali podnešeni uz završni rad trebaju biti na hrvatskom jeziku. Ako je rad podnešen na engleskom jeziku on treba biti preveden na hrvatski jezik.

b. Podnesci

(1) Što se programira: Tijekom hackathona sudionici trebaju programirati aplikaciju koja je spremna za korištenje. Kao izvor podataka najviše se koriste otvoreni podaci koje je dao organizator ili iz drugih izvora.

(2) Funkcionalnost: Aplikacija treba biti spremna za instalaciju i rad na računalu i/ili mobilnom telefonu.

(3) Platforma: Aplikacija je responsive što znači da ju je moguće pokrenuti na više različitih uređaja.

(4) Novo: Aplikacija mora biti kreirana tijekom hackathon perioda.

(5) Intelektualno vlasništvo. Svi podnešeni radovi ostaju u intelektualnom vlasništvu pojedinca ili tima koji su ih razvili.
Sudionik može podnjeti završni rad koji uključuje otvoreni kod ili hardver, pod uvjetom da su primjenjene neke od standardnih i opće prihvaćenih open source licenci kao dio podneska ili je kreirana aplikacija koji poboljšava ili nadograđuje funkcionalnosti osnovnog open source koda.
Pristajete da će se hackathon održati na javnom mjestu s ostalim sudionicima, mentorima, i ostalima koji se mogu kreati slobodno.

(6) Post-hackathon: Nakon završetka hackathona, sudionik se obavezuje da će ukloniti sve vlasničke ili pantentiranje informacije i podatke koje je sudionik pohranio na sustavu organizatora ili administratora.

c. Prezentacija

Prezentacija (npr. kreirana s PowerPointom, Keynote, Google Slides, itd) će uključivati naziv tima, godinu školovanja (ako je primjenjivo), naziv škole (ako je primjenjivo), i popis svih članova, kontakt podataka (može biti jedan kontakt podataka predstavnika tima ili kontakt podaci svih članova tima). Prezentacija treba objasniti priču oko aplikacije, gdje će aplikacija pomoći, namjenjenu skupinu korisnika, sve značajke, funkcionalnosti i koristi vaše aplikacije.

##5. Podnesak

A. Sudionik: Prava i licence kako je opisano u ovim službenim pravilima, dok sva intelektualna prava ostaju pri sudioniku.

B. Organizator: Svojim sudjelovanjem sudionik daje organizatoru, administratoru i svim ostalim uključenim partnerima prava da besplatno koriste aplikaciju, bez ekskluzivnih ugovora, trajnu dozvolu za javno prikazivanje i promociju završnog rada. Ovo uključuje i objavu i/ili povezivanje podneska na organizatorovim, administratorovom ili partnerskim stranicama ili aplikacijama, uključujući i stranicu hackathona i prikazivanje i promociju podneska i u drugim medijima u svijetu.

C. Podnesak: Sljedeći dijelovi mogu biti prikazani javno vezani uz podnesak: ime, opis, slike, web stranica, URL, imena članova tima, kategorija podneska, platforma, i grupa sudionika. Svi ostali dijelovi podneska mogu biti pregledani od strane organizatora, administratora i sudaca za potrebe ocjenjivanja.

##6. Ocjenjivanje

A. Suci: Kvalificirani podnesci biti će ocjenjeni od strane panela sudaca koje je odabrao Organizator. Suci mogu ali ne moraju biti naznačeni na stranici događaja, i organizator zadržava pravo promjene suca tijekom hackathona.

B. Kriteriji ocjenjivanja:

1 - originalnost, uključuje kreativnost i jedinstvenost ideje;

2 - dizajn, uključuje opseg u kojem je aplikacija razrađena, vizualni izgled i mogućnost korištenja od strane predviđenih korisnika;

3 - efikasno korištenje tehnologije, uključuje opseg u kojem aplikacija efikasno koristi dostupna API sučelja, izvore podataka i ostale alate;

4 - korisnost i utjecaj, uključuje jedinstvenost integracije i opseg u kojem aplikacija utječe na namjenjenu skupinu korisnika;

5 - primjenjivost i održivost, opisuje opseg u kojem se aplikacija može koristiti te ima li aplikacija dugoročnu održivost.

Ovi kriteriji se možda neće moći primjeniti na sve nagrade. Završni radovi koji dobiju naviše bodova postati će potencijalni dobitinici nagrade.

C. Testiranje podnesaka: Suci nisu dužni testirati aplikaciju i mogu donijeti odluku samo na temelju prezentacije i/ili demonstracije tima.

D. Izjednačenje: Ako su dva ili više završnih radova ukupno ocjenjena jednakim brojem bodova, podnesci su izjednačeni. Onaj podnesak s navećim brojem bodova u prvom kriteriju koji se boduje biti će smatran najviše ocjenjenim podneskom. Ukoliko je prvi kriterij izjednačen, gleda se sljedeći i proces se ponavlja sve dok se ne nađe prvi kriterij u kojem jedan podnesak ima više bodova.

##7. Nagrade

Organizator će najaviti nagrade na dan hackathona.

##8. Potencijalni pobjednici

A. Verifikacija: Nagrada potencijalnom pobjedniku je predmet verifikacije identiteta, kvalifikacije i uloge potencijalnog pobjednika. Posljednja odluka o izboru pobjednika je u rukama organizatora i/ili administratora.

B. Oblik: Potencijalni pobjednici biti će najavljeni tijekom ceremonije dodjele nagrada 6. ožujka 2016. Da bi zaprimili nagradu, potencijalni pobjednik (uključujući sve članove tima) biti će obavezni potpisati i vratiti afidivit o kvalifikacijama (ili drugi verifikacijski dokument).

Rok za dostavu potpisanih obrazaca je deset (10) radnih dana nakon što su potrebni obrasci i/ili dokumenti dostavljeni sudionicima.

C. Diskvalifikacija: Organizator i/ili administrator mogu izreći diskvalificiranje potencijslnog pobjednika (ili članove tima), ako:

(1) Potencijalni pobjednik ili predstavnik tima ne odgovori na višestruke emailove ili ne dostavi potpisane dokumente u roku navedenom iznad ili odgovori i odbije nagradu;

(2) Nagrada je vraćena kao nedostavljena; ili 

(3) Podnesak potencijalnog pobjednika ili članova pobjedničkog tima je diskvalificiran iz drugih razloga ovih službenih pravila.

U slučaju diskvalifikacije, organizator i/ili administrator mogu ustupiti nagradu prvom sljedećem timu po broju bodova (alternativni pobjednik).

##9. Pravila ponašanja

Organizator zahtijeva da se svi sudionici pridržavanju propisanih pravila ponašanja.

Kodeks ponašanja ekspertne skupine Programiraj za Hrvatsku objavljena su na linku:
https://git.io/v2VsX 

##10. Kontakt

Pitanja i komentare možete dostaviti organizatoru na email codeacross@codeforcroatia.org ili administratoru na hi@codeforcroatia.org.
